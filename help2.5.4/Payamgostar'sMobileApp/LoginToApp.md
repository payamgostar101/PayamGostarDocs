# راه های ورود به برنامه

 ممکن است بنا به دلایلی چون مرخصی رفتن، دورکاری، ماموریت، حضور در جلسه، ملاقات حضوری با مشتری و... از میز کار و سیستم‌تان دور باشید و دقیقا در همان لحظه نیاز به اطلاعات ثبت شده در نرم‌افزار پیدا کنید؛ بهترین راه‌کار در این شرایط استفاده از اپلیکیشن پیام‌گستر برای دسترسی به داده‌های سیستم به‌خاطر انجام کار و وظیفه‌تان در اولین فرصت است. استفاده از اپ پیام گستر باعث می‌شود که شما مدیران و کارمندان در هر زمان و مکانی به داده‌ها و اطلاعات به‌روز و موردنیاز خود دسترسی داشته باشید و بتوانید فایل‌های مدنظر را با سایر همکاران به اشتراک بگذارید.<br>
> نکته<br>
 اپلیکیشن پیام گستر بر روی گوشی‌های موبایل با سیستم عامل **اندروید** قابل استفاده بوده و اگر سیستم عامل گوشی‌یتان **IOS** است، باید از نسخه‌ی وب اپلیکیشن (PWA) استفاده کنید.<br>

پس از نصب **اپلیکیشن پیام گستر**، با نام کاربری و پسوردتان وارد نرم‌افزار شوید؛ در این مرحله در فیلد *آدرس سرور* باید IP مجموعه‌ موردنظر را بنویسید. می‌توانید IP مجموعه‌تان را از لینک (URL) نسخه تحت وب‌ بردارید، به‌طور مثال https://crm.bamdad.com می‌تواند آدرس سرور مجموعه شما باشد.

![صفحه لاگین اپلیکیشن](./Images/ApplicationLoginPage.png)   

 برای اینکه هربار مجبور به وارد کردن آدرس سرور، نام کاربری و کلمه عبور نباشید و بدون معطلی وارد برنامه شوید، می‌توانید از اسکن اثر انگشت برای ورود استفاده کنید. برای این منظور می‌بایست پس از ورود به نرم‌افزار، از منوی  پایین صفحه، وارد  **تنظیمات** (Settings) شده و گزینه‌ی اثرانگشت را فعال  نمایید. پس از روشن کردن گزینه‌ی **اثر انگشت**، اپلیکیشن اثر انگشت ثبت شده شما در حافظه‌ی گوشی موبایل‌تان را برای ورود به نرم‌افزار ذخیره می‌کند و بعد از آن برای ورودهای بعدی، علاوه بر امکان ورود با نام کاربری، می‌توانید با اسکن اثر انگشت‌تان سریع به برنامه وارد شوید.<br>
 پس از انجام این پروسه، برای Refresh شدن برنامه، یک‌بار از آن خارج شده و مجدد وارد شوید.

![فعال‌سازی ورود به اپ با اثر انگشت](./Images/EnableAppLoginWithFingerprint.png)
